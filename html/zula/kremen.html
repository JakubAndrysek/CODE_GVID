<!DOCTYPE HTML >
<html>
  <head>
  <meta http-equiv="content-type" content="text/html; charset=utf-8">
  <meta name="generator" content="PSPad editor, www.pspad.com">
  <title>Křemen</title>
  </head>
  <body>
  <h1>Křemen </h1>
      
  <p>
  Křemen je minerál s chemickým vzorcem  <strong>SiO<sub>2</sub></strong> <i>oxid křemičitý</i>, hojně se vyskytující v litosféře, kde tvoří jeden z nejdůležitějších minerálů.
  Křemen vytváří celou řadu odrůd, mezi které patří hvězdovec, čirý křišťál, růžový růženín, hnědá či kouřová záhněda, kryptokrystalický chalcedon, pruhovaný achát, onyx, fialový ametyst, tygří oko, železitý křemen, jaspis krystalizující v trojklonné soustavě, žlutý citrín, černý morion či zelený prasem nebo pazourek a další. Křemen je běžnou součástí žuly, pískovce a mnoha dalších hornin.
  </p>
  
<h2>Obsah</h2>  


<ol type="1">
  <li>Etymologie</li>
  <li>Vznik</li>
  <li>Vlastnosti</li>
  <li>Získávání</li>
  <li>Využití</li>
  <li>Naleziště</li>
  <li>Související články</li>
  <li>Externí odkazy</li>
</ol>    

<h2>Etymologie </h2>
 <p> 
kterého vychází i křesat. Anglické označení "quartz" pochází z německého "quarz" 
(či "twarc") a to ze slovanského "twardy" <i>znamenající "tvrdý"</i>.
 </p>
 
<h2>Vznik</h2>
 <p>Křemen vzniká jako poslední člen Bowenova reakčního schématu z magmatu. 
Struktura je tvořena propojenými tetraedry <strong>SiO<i>4</i></strong>, které spadají do základních 
stavebních prvků křemičitanů. Často se vyskytuje v pegmatitech, žulách, ryolitech 
či jako výplň žilných těles a různých dutin.
 </p>  
 

<img src="https://upload.wikimedia.org/wikipedia/commons/thumb/4/4a/Quartz_oisan.jpg/800px-Quartz_oisan.jpg" border="0">
 
<h2>Vlastnosti</h2>
<p>Krystaluje v klencové soustavě a na Mohsově stupnici tvrdosti má tvrdost 7. 
Je průhledný, zřídka bílý. Typický tvar krystalu je šestiboký hranol s dvěma 
klenci, u kterého bývají plochy hranolu vodorovně rýhovány. Běžně však dochází 
k dvojčatění nebo růstu polykrystalů, ale setkáváme se také s monokrystaly. 
Rozpouští se v kyselině fluorovodíkové.  </p> <p>
Kryptokrystalickou formou křemene je chalcedon, který vzniká buď přímým srážením 
z roztoků či rekrystalizací amorfních opálů. Mezi odrůdy chalcedonu patří 
například jaspis, chryzopras, karneol či onyx. Střídající se proužky křemene a 
chalcedonu tvoří achát.     </p> <p>
Křemen se vyskytuje v mnoha odrůdách, patří sem i drahokamy jako například: 
křišťál (čirý), ametyst (fialový), záhněda (hnědá či kouřová), citrín (žlutý), 
růženín (růžový), morion (černý) a prasem (zelený).  </p> <p>
Rozpoznáváme vyšší a nižší křemen. Nižší křemen (také alfa křemen) je stabilní 
do teploty 573 °C, po překročení mezní teploty dochází k modifikaci do hexagonální 
konfigurace vyššího křemene, který se nazývá beta křemen. V případě, že 
současně dochází k nárůstu tlaku, přeměňuje se křemen ve stabilní coesit a 
následně ve stišovit.      </p> <p>
Křemen je velmi odolný proti zvětrávání, což je jeden z důvodů, proč se hromadí 
v náplavech a sedimentech ve formě zrnek, valounků, valounů (tvoří písky, štěrky atd).
Relativní permitivita εr krystalu křemene je 4,3 až 4,7.
</p>
<p>
  <a href="https://cs.wikipedia.org/wiki/K%C5%99emena">Zdroj</a>
  <br>
  <a href="zula.html">Návrat na žulu</a>
</p>

</body>
</html>
